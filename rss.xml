<?xml version="1.0" encoding="UTF-8"?><rss xmlns:dc="http://purl.org/dc/elements/1.1/" xmlns:content="http://purl.org/rss/1.0/modules/content/" xmlns:atom="http://www.w3.org/2005/Atom" version="2.0"><channel><title><![CDATA[Aleix Ràmia]]></title><description><![CDATA[Blog personal de l'Aleix Ràmia]]></description><link>https://aleixramia.cat</link><generator>GatsbyJS</generator><lastBuildDate>Mon, 18 May 2020 14:54:34 GMT</lastBuildDate><item><title><![CDATA[Sobre llibertat d’expressió confosa amb impunitat oratòria]]></title><description><![CDATA[Sense tenir cap solució, però pensem amb què s'inclou dintre del dret d'expressió, bàsic i necessari.]]></description><link>https://aleixramia.cat/posts/sobre-llibertat-expressio</link><guid isPermaLink="false">https://aleixramia.cat/posts/sobre-llibertat-expressio</guid><pubDate>Wed, 18 Nov 2015 22:40:32 GMT</pubDate><content:encoded>&lt;p&gt;La nit del passat divendres, 129 persones van morir a la capital francesa en una nit colpejadora, tot i que el motiu d’aquest text no és entrar a valorar aquests fets.
Dissabte següent, a Telecinco, al programa de renom internacional ¡Qué tiempo tan feliz!, amb molt dramatisme, Mª Teresa Campos va fer una petita editorial i debat amb els clamats periodistes internacionals Terelu Campos, Jesús Mariñas i José María Íñigo que deurien tenir festa a la BBC aquell dia. Enmig d’aquest show, Jesús Mariñas deixa anar:&lt;/p&gt;
&lt;figure&gt;
	&lt;blockquote&gt;
		&lt;p&gt;Guardando las distancias, es una sinrazón que me recuerda la misma locura, sin víctimas físicas, del independentismo catalán. Es lo mismo.&lt;/p&gt;
	&lt;/blockquote&gt;
&lt;/figure&gt;
&lt;p&gt;Atenció, àrbitre! Ho ha dit. En una de les principals televisions nacionals! Es lo mismo. Tothom ho va escoltar. Està gravat. No va ser vermella ni expulsió, no ha demanat disculpes, ningú ha reprovat públicament aquest comentari.&lt;/p&gt;
&lt;p&gt;“Es lo mismo…” em seguia repetint aquest matí després d’escoltar-ho, sense poder-me treure de sobre la cara de tonto que se m’havia quedat. “Com és possible?”, em preguntava, i em segueixo preguntant. És clar, ha afegit complements a més no poder per reduir l’efecte: “guardando las distancias”, “sin víctimas físicas”… És a dir, que no s’assembla en res. Ei, però ja ho ha dit, “es lo mismo”. I segueix insistint-hi més endavant amb un “Yo he dicho lo que pienso”.&lt;/p&gt;
&lt;p&gt;Sí, tenim llibertat d’expressió, és evident i només faltaria. És probablement el dret més important que tenim, perquè està relacionat directament amb la llibertat que tan busquem assolir. Però, si us plau, amics, no confonguem llibertat d’expressió amb impunitat oratòria. Aquest home pot pensar el que vulgui, m’és ben igual, però no ho pot dir per televisió, això. O no sense que ningú ho denunciï. I el pitjor és que tot ha seguit igual després d’aquell comentari. Es diu una barbàrie d’aquestes dimensions, i no passa res.&lt;/p&gt;
&lt;p&gt;Accepto que estem en uns temps on gran part dels integrants d’aquest espectacle mediàtic que hem creat, a més, s’opina a sobre. I malauradament, no acostumen a processar. Vivim en un moment on estem més informats que mai, qualsevol comentari que fem té més ressò que mai, però ens permetem la llibertat d’opinar i criticar sense cap mena de filtre, consideració ni una simple justificació que allò que diem és cert i no una simple argumentació que m’he inventat aquest matí a la dutxa abans de venir a plató. I el que és més greu és que ho permetem, i ho seguim deixant fer, impunement.&lt;/p&gt;
&lt;p&gt;On estan les autoritats defensores dels “autèntics drets de les persones” quan es fereix la integritat real d’una persona, i ja no només, suposadament, el seu himne o bandera? No és condemnable això? Es pot dir amb total llibertat i impunitat que el moviment independentista català, pacífic fins a la medul·la que neix del poble i de la gent sense cap esperit violent, és comparable i igual a la reivindicació que porta a matar a 129 persones a París? I ja no entrarem en comparacions cap a feixismes, nazismes… Quan a sobre dóna la beneïda casualitat que qui professa aquests comentaris són precisament els hereus d’aquells pensaments. No crec que sigui una casualitat… Bé, com a mínim, què volen dir aquestes ideologies ja ho tenen ben après de casa.&lt;/p&gt;
&lt;p&gt;El meu objectiu no era més que posar-vos en coneixement aquests fets, i potser, provocar-vos l’horror que he sentit jo aquest matí escoltant aquest fragment a RAC1. Fer-vos obrir internament el debat, i potser en algú fins i tot, les ganes de fer-hi alguna cosa. Sou lliures de pensar i opinar el que vulgueu. Però si us plau, vosaltres que teniu més seny i educació, abans de dir certes aberracions, poseu el filtre i penseu en què esteu dient.&lt;/p&gt;</content:encoded></item><item><title><![CDATA[Sobre democràcia i majories]]></title><description><![CDATA[Reflexionem sobre el món democràtic que ens envolta i el perquè de les qüestions que pensem]]></description><link>https://aleixramia.cat/posts/sobre-democracia</link><guid isPermaLink="false">https://aleixramia.cat/posts/sobre-democracia</guid><pubDate>Thu, 22 Oct 2015 22:40:32 GMT</pubDate><content:encoded>&lt;p&gt;Recentment, i sobretot arran dels resultats de les últimes eleccions municipals, ha reviscut més fort que mai el món del pacte polític. És innegable un canvi en el paradigma social i democràtic actual: hi ha més forces polítiques en joc que mai, i el pacte esdevé la única forma de govern possible. No és d’estranyar el cas d’un municipi en què fan falta 3 o més partits per assolir la majoria, i per tant, l’alcaldia.&lt;/p&gt;
&lt;p&gt;Això té els seus punts bons i els seus inconvenients. És evident que quan “et toca de prop”, és a dir, quan qui ha de renunciar a certs punts per uns regidors a favor és aquell a qui has votat o per qui sents simpatia, no fa gràcia. T’agrada aquell partit, el que representa, les seves idees, per tant tot allò que s’interposi en la aplicació del seu programa tal i com el vas votar, ho veus com a impediment. Però en el fons, no ens enganyem, aquest nou escenari és positiu. S’ha acabat el temps de les grans majories. El temps d’un partit governant un municipi (qui diu municipi diu comunitat o diu país) com li vingui de gust en aquell moment. Té majoria i no li importa allunyar-se del seu full de ruta original: qui li impedirà que ho faci?&lt;/p&gt;
&lt;p&gt;La necessitat de pacte, en canvi, limita el poder absolut que un partit té, i en el fons, es negocia i pensa molt més cada decisió. Perquè ha de sorgir de l’esforç de tots els partits del govern, i per tant, per lògica ha d’estar més treballada (sempre en trobarem excepcions, és clar).&lt;/p&gt;
&lt;p&gt;Però bé, l’objectiu de reflexió no era un “partit vs partits”, sinó de sobre fins a quin punt és lícit. M’explico: ens trobem amb situacions com les de Barcelona o Badalona, que m’han portat a reflexionar molt. En el segon, Badalona, un conjunt (des del meu punt de vista, massa nombrós per acabar bé) de partits unint-se per treure l’alcaldia al partit que, ens agradi o no, ha estat el més votat pels ciutadans, i amb una diferència important respecte al segon. Però en aquest cas, en general, tots estem força d’acord amb aquest “pacte” que traurà l’alcaldia a Albiol. D’altra banda, a Barcelona, tenim un partit guanyador, Barcelona en Comú, però a poca distància del segon partit, Convergència i Unió. Només un regidor. Però en canvi, si CiU aquest pactés amb dues forces més per tal d’aconseguir l’alcaldia, seria un “frau” en paraules de Colau, i així també ho pensa part de la població. Però com pot ser? Per què aquesta dicotomia? Per què casos similars, o que de fet encara són més exagerats l’un respecte l’altre, ens semblen bé i altres no?&lt;/p&gt;
&lt;p&gt;I és que aquí crec que falta una altra variable a considerar, de la qual no se’n parla gaire fins passades les eleccions, però que penso que és de vital importància. Posem el següent cas: tenim 4 partits, A, B, C i D. En unes eleccions, el partit A aconsegueix un 40% dels vots. Els altres, aconsegueixen 20% cadascun. És evident que tenim un guanyador, el partit A. Es podria assemblar força al que ha succeït a Badalona. El segon partit té només la meitat dels vots del primer. És innegable la victòria. Qualsevol (com ha fet servir el líder del P.P. a Badalona) diria que és el més votat pels ciutadans, 4 de cada 10, i per tant, ha de governar. I en una primera instància, li donaríem la raó.&lt;/p&gt;
&lt;p&gt;Però aquí estem cometent un petit error: cert, és el partit a qui més gent ha decidit votar, però, i què opinen la resta? Imaginem que les opinions polítiques de B, C i D són força similars entre elles i contràries a les de A. Si finalment A governés, tindríem un alcalde a qui la majoria d’habitants NO volen tenir. 6 de cada 10 ciutadans no volen aquest partit al govern. Però, és clar, això no ho sabem segur i per escrit. En unes eleccions, municipals per exemple, preguntem “a qui vols com a alcalde?”, però cometem l’error (des del meu punt de vista) de no preguntar “i a qui no vols com a alcalde?”.&lt;/p&gt;
&lt;p&gt;Sabem quanta gent vol a Albiol a l’Ajuntament de Badalona. Sabem quanta gent vol a Colau a l’Ajuntament de Barcelona. Però quanta gent no vol això? És lícit i democràtic que governi un partit a qui la majoria de gent no vol en el govern? Després de molt reflexionar-ho, tot i que crec que la resposta és bastant ràpida, no; no ho és. Crec que és important que governi un partit amb una majoria que n’estigui a favor plenament, però també, i sobretot, amb una majoria que no n’estigui en contra. I és que és molt important, i tot i que ho tenim clar no sempre ho practiquem, que el contrari del partit que vota un mateix no són tota la resta. Jo tinc molt clara la meva opinió de vot, però també sé d’uns partits amb qui tinc afinitat, i els quals, si així ho volgués la gent, no em semblaria malament que governessin.&lt;/p&gt;
&lt;p&gt;Per tant, davant aquest fet tenim crec que dues sortides: la primera, canviar el sistema de vot. I això es pot fer de moltes maneres: ordenar per prioritat en seria una, per exemple. En conclusió, que cada ciutadà digués a quin partit vol, però també amb qui sent més afinitat o a quin no vol mai al seu govern. D’altra banda, tenim el pacte. El pacte polític. En el fons, el pacte polític (amb argumentació ètica i no personal) es basa en les arrels més primitives del nostre sistema democràtic representatiu: jo, en votar a un partit, li estic delegant la meva paraula i opinió. Per tant, si creu que després d’unes eleccions ha de pactar amb un partit X, en teoria m’hauria de semblar bé. En definitiva, en pactar certs partits, estan unint opinions similars, i de retruc, evitar que algú a qui la majoria no vol al govern, governi.&lt;/p&gt;
&lt;p&gt;Reconec, no sóc pas tan il·lús, que aquesta opinió del pactisme polític té un component utòpic evident. Hi pot haver casuístiques en què el pacte no impliqui que la majoria està d’acord amb qui governa, que les decisions no es prenguin pensant en els ciutadans sinó en els partits, o simplement que estem considerant que tothom vota, fet que sabem ben clar que no és així. Però això últim, deixem-ho per un altre post.&lt;/p&gt;
&lt;p&gt;En conclusió? Tenint en compte el sistema polític i de votació que tenim actualment, hem d’acceptar el pacte, i prendre’l com a lícit. Si uns partits volen pactar a Badalona, estan en el seu dret moral i democràtic de fer-ho (més enllà que la llei els ho permeti). I si a Barcelona es volgués pactar, també s’estaria en el seu dret moral i democràtic de fer-ho. Tot i això, sempre i quan no s’entri en contradicció amb promeses prèvies, “normes” no es0crites, i la moral personal de cadascú; això ja és un altre tema…
És el joc democràtic tal i com l’hem creat fins a dia d’avui. És eficaç? Segueix sent vigent? Ja ho parlarem més endavant. Tenim un any carregadet d’eleccions i democràcia a flor de pell; i temes de debat, no ens en faltaran pas.&lt;/p&gt;</content:encoded></item><item><title><![CDATA[Sobre catàfores, plans paral·lels i altres PAUs que només donen guerra]]></title><description><![CDATA[Pellentesque habitant morbi tristique senectus et netus et malesuada fames ac turpis egestas. Vestibulum tortor quam, feugiat vitae, ultricies eget, tempor sit amet, ante.]]></description><link>https://aleixramia.cat/posts/sobre-catafores-i-altres-PAU</link><guid isPermaLink="false">https://aleixramia.cat/posts/sobre-catafores-i-altres-PAU</guid><pubDate>Wed, 21 Oct 2015 22:40:32 GMT</pubDate><content:encoded>&lt;ul&gt;
&lt;li&gt;Sí, els van preguntar què era una catàfora.&lt;/li&gt;
&lt;li&gt;No, probablement no sabràs què és.&lt;/li&gt;
&lt;li&gt;No, a no ser que s’hi dediquin, mai ho faran servir a la vida.&lt;/li&gt;
&lt;/ul&gt;
&lt;p&gt;I sí, &lt;strong&gt;havien de saber què és una catàfora.&lt;/strong&gt;&lt;/p&gt;
&lt;p&gt;Com sempre, no tenim examen de selectivitat (PAU) sense la seva posterior polèmica. Si l’any passat vam tenir el gran hit “l’examen de matemàtiques era desproporcionadament complicat” aquest any ens hem estrenat amb “la pregunta més difícil de castellà era saber què és una catàfora“. Posteriorment, els típics comentaris i insults de mitja població cap als professors que redacten els examens per preguntar coses “que no serveixen per res ni faran servir mai”.&lt;/p&gt;
&lt;p&gt;I sí, part de la premissa és certa. A no ser que estudiïs a la facultat de Lletres (des d’on precisament escric aquesta publicació), probablement no utilitzaràs mai aquesta paraula. No sabràs què és. Quim Monzó (com a referència, per poder dir un “ni Quim Monzó”) no sabia què és una catàfora. Però, dit per un estudiant de primer de carrera que va passar pel mateix l’any passat, els alumnes havien de saber què és una catàfora. Perquè és part del currículum. El problema no és, clarament, dels examinadors: ells van fer la seva feina, examinar el temari. El problema, en molts casos, és dels professors que no van ensenyar el que havien d’ensenyar.&lt;/p&gt;
&lt;p&gt;Recordo perfectament (i abans d’aquest examen!) l’any passat, a segon de batxillerat, gairebé a finals, dos examens com a mínim en què la meitat de punts es jugaven amb una pregunta: localitza les catàfores i anàfores (entre d’altres) d’aquest text. I no crec que en Trujillo, professor de castellà, ens ho preguntés pel seu amor catafòric.
2n de Batxillerat, pels que l’hagueu de fer en breu o el féssiu fa temps (amb el seu nom pertinent), avui en dia, és un any de traspàs. Aprendre, en general, poc. És a dir, és evident que ja tens una edat, el temari en sí és complicat, i sobretot hi ha la voluntat dels professors d’anar més enllà del que el currículum estableix de per sí. Però és un any en què l’OBJECTIU és preparar-te per la Selectivitat. I ja està.&lt;/p&gt;
&lt;p&gt;I, siguem sincers, el temari de català i castellà per la selectivitat és fàcil. És fàcil. Hi ha 4 conceptes que s’hagin de saber: algun nom de tipologia textual, alguns elements de cohesió del text, d’adequació, una mica de sintaxi i haver-se llegit els dos llibres per tal de respondre a unes preguntes sense cap mena de dificultat. Si s’ha anat seguint el curs i els professors han fet la feina que tocava, 2 hores d’estudi per cada assignatura. Crec que per català no vam ni dedicar tant de temps. Si hi havia conceptes que van preguntar que no sabien, perquè no se’ls havia explicat mai, aquí tenim un problema amb la docència.&lt;/p&gt;
&lt;p&gt;No oblidem que, en el fons, les PAU no són examens de nivell personal, són examens d’ordenació. No implica que el que et preguntin ho hagis de saber perquè ho necessitaràs a la carrera, sinó per (a la teoria) mostrar que tu has estudiat més, hi dediques més esforç i aprofites més que el teu company que ha tret menys nota. Les PAU són un resultat de poques places (com a mínim d’algunes carreres) per tanta demanda. Ja està. Per tant, hi ha un temari a estudiar i s’ha de saber, independentment de si després és o no necessari. Les regles del joc ara mateix són aquestes. Ja discutirem si són les justes o les més òptimes, però igualment, quan la pregunta MÉS complicada d’un examen era “Què és una catàfora?”, crec que aquí mateix tenim un reflex del nivell que estem imposant.&lt;/p&gt;
&lt;p&gt;I el problema és que tot aquest enrenou només té un efecte: baixar encara més el llistó. Avui ens miràvem amb uns companys l’examen de matemàtiques d’aquest any. Independentment que estiguem estudiant matemàtiques, era un examen molt fàcil. Com a mínim, molt més fàcil que el de l’any passat.&lt;/p&gt;
&lt;p&gt;Crec que les crítiques i demandes han de venir quan les coses es fan malament, com fa dos anys quan hi va haver l’error a l’examen de mates. Però no quan “es puja lleugerament el nivell” i es pregunta què és una catàfora. Posar examens anualment, amb diferents versions, convocatòria de juny i agost, etc. i que a més siguin del mateix nivell és pràcticament impossible. Sempre hi haurà algun més fàcil i algun més difícil. Però a més, independentment d’algun cas concret en funció de l’estratègia de punts que hagi seguit, si l’examen era complicat, tothom tindrà menys nota, i per tant la variació no serà tan gran en el fons.&lt;/p&gt;
&lt;p&gt;Potser seria convenient reformular i repensar el sistema a major escala. Pensar si és la manera idònia de preguntar i escollir qui entra i qui no a una carrera determinada. Pensar si el temari de Batxillerat i com està estructurat és el correcte. Ajuntar professors, estudiants i universitaris per replantejar com es fan les coses. Potser seria bo i necessari. Ara bé, tots sabem les normes amb què juguem ara; tinguem-les clares i presents.&lt;/p&gt;</content:encoded></item></channel></rss>